# Pierogi

Czas przygotowania: 15 minut
Liczba porcji: około 55 - 65 pierogów

Kaloryczność kcal: 37 w 1 pierogu bez nadzienia
Dieta: wegańska, wegetariańska

Składniki:
- 500 g mąki pszennej np. typ 500
- pół łyżeczki soli
- 5 łyżek oleju - 62,5 ml
- szklanka gorącej wody - 250 ml
- Przepis na pierogi
- Szklanka ma u mnie pojemność 250 ml.
- Z przepisy wychodzi około 50 - 60 pierogów.

Do zrobienia ciasta na dowolne pierogi potrzebujesz również: czysty blat lub stolnica do wałkowania ciasta; wałek; okrągła wykrawaczka do pierogów lub szklankę średnica około 7-9 cm; bawełniana ściereczka; szeroki garnek; i cedzak do łowienia pierogów.

Kalorie policzone zostały na podstawie użytych przeze mnie składników. Jest to więc orientacyjna ilość kalorii, ponieważ Twoje składniki mogą mieć inną ilość kalorii niż te, których użyłam ja. Podczas liczenia kalorii nie uwzględniłam wybranego przez Ciebie farszu. Podałam kaloryczność "pustego" pieroga zakładając, że wyszło Ci 60 sztuk.

## Ciasto na pierogi
Do szerokiej miski przesiej mąkę. Dodaj sól oraz olej np. rzepakowy. Olej z pestek winogron oraz inne oleje o delikatnym smaku również się sprawdzą. Wlej szklankę gorącej, przegotowanej wody (250 ml) i wyrabiaj chwilę ciasto - najlepiej ręcznie. Na początku, jeśli ciasto jest gorące, możesz je zamieszać łyżką.

Ciasto można też śmiało wyrabiać w maszynie np. w Thermomix. Ciasto powinno być miękkie, plastyczne i elastyczne. Kulę ciasta zawiń w folię i odłóż na 30 minut. Ciasto po leżakowaniu nie będzie się kurczyć podczas wałkowania.

Po tym czasie ciasto odwiń z folii i podziel na 3 części. Dwa kawałki odłóż na bok. Jeden kawałek rozwałkuj cienko na stolnicy. Wycinaj kółka. Każdą sztukę dodatkowo rozciągaj jeszcze w dłoniach. Na środek nakładaj farsz na pierogi np. ruskie. Pierogi składaj na pół i sklejaj boki. Pierogi układaj obok siebie na stolnicy. Aby oczekujące na gotowanie pierogi nie schły, przykryj je lekko wilgotną bawełnianą ściereczką.  

Każdą serię umieszczaj w garnku z osoloną, gotującą się wodą. Pierogi wyławiaj po 3-4 minutach od ich wypłynięcia na powierzchnię W ten sposób ugotuj 3 serie pierogów.
Na zdjęciu gotowe pierogi z przepisu na pierogi ruskie :)
